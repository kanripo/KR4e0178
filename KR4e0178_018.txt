# -*- mode: mandoku-view; -*-
#+TITLE: 夢澤集,卷二十二,卷二十一,卷十九,卷二十三,卷二十
#+DATE: 2015-08-25 00:24:19.464614
#+PROPERTY: ID KR4e0178
#+PROPERTY: BASEEDITION WYG    
#+PROPERTY: JUAN 卷十八
<pb:KR4e0178_WYG_018-1a>¶
欽定四庫全書¶
　夢澤集巻十八¶
　　　　　　　　　　　　明　王廷陳　撰¶
　拾遺¶
　　來日大難¶
瓦鳴霰急柝止宵除門有重扄衣乏複襦(一/解)秋繫徂臘¶
體無完膚守掾致旨令予殞軀(二/解)壯心既褫色鮮敷愉¶
長跪悲乞請賜區區(三/解)古途阻塞新術﨑嶇豈不是趨¶
<pb:KR4e0178_WYG_018-1b>¶
林莽鈎裾(四/解)既鈎我裾載覆我輿覆輿孰視立輿競扶¶
(五/解)我覆我扶言返我廬豈無良朋恐及禍軀(六/解)¶
　　怨詩二章¶
卧龍不起屈蠖難伸舉肥失痩録&KR0915;遺真馮唐既老原¶
憲長貧晝無再旦歳乏重春¶
　　其二¶
楊岐泣路墨素悲絲崐焚玉石劍失雄雌翔鳶笑鳳毒¶
卉嘲芝誰憐堅白遭此磷緇¶
<pb:KR4e0178_WYG_018-2a>¶
　　彼之蹶矣憤時也¶
彼之蹶矣子曰烈矣此之仡矣子曰屈矣豈不昭矣虞¶
厥虓矣¶
凶日掲掲士曰丞也劣子不是殄滅謂我士也越匪士¶
越矣衷之切矣¶
紀之荒荒士曰丞也無良子不是匡謂我士也狂匪士¶
狂矣弗革厥明矣¶
泄泄在位乃覆用媚業業在位乃覆用懟彼蒼曷誣子¶
<pb:KR4e0178_WYG_018-2b>¶
寧不畏¶
虎兮狼兮孰與當兮蚊兮蠅兮撲者仍兮子恬不愧侈¶
以矜兮¶
　　　彼之蹶矣五章章六句¶
　　雜謡五首¶
或穴爾庾隣也遽呼盗悸以逋爾輟逐逐詈隣也迂¶
　　其二¶
仇頤大需烹子以娛豈不子憐忌殞翁軀子烹爾及吁¶
<pb:KR4e0178_WYG_018-3a>¶
嗟乎翁愚¶
　　其三¶
東隣日擊肥西隣日餔糜不嫌糜味薄但願常無飢¶
　　其四¶
誰謂炎如火倐忽成死灰誰謂寒如冰流澌逐暄開¶
　　其五¶
東門之鳥本避災魯人祀之以求福彼躬不閲能錫爾¶
糓¶
<pb:KR4e0178_WYG_018-3b>¶
　　李國賔宅留别¶
文章傳勝事禮樂接名藩竹素晴齋滿臺亭夏景繁金¶
枝扳帝室朱紱謁王門授簡梁園後應招楚客魂¶
　　過杞同袁令飲學宫¶
學宫今藝圃令尹復文儒翠篠琴偏傍朱絃瑟所須升¶
沉應兆鱣日月㡬飛鳬避暑過逢地知憐調不孤¶
　　贈戴復菴¶
樓囘芳甸隔檻倚紫芝叢洞口邀丹侣霞邉使玉童乾¶
<pb:KR4e0178_WYG_018-4a>¶
坤歸藥物山水寄絲桐病後愁蒸熱憐予乍送風¶
　　哭先帝三首¶
鼎成奄忽棄羣臣海思雲愁淚雨頻遥憶千門傳晝警¶
忽驚翠葢尚南巡¶
　　其二¶
射蛟無復駐江鄉别殿離宫鎖夕陽帝子蒼梧萬年恨¶
凄風吹徧白雲裳¶
　　其三¶
<pb:KR4e0178_WYG_018-4b>¶
闗山百萬扈行宫漢主園陵白露中鵷鷺舊班今寂寞¶
不知何處泣遺弓¶
　　簡友十一弟廷槐¶
秋圃兀坐見風簷落葉既聚復散架豆畦茄皆成槁本¶
蛩鳴床下饑鳥窺人凭几流觀愴然傷抱幸過我一縱¶
髙談銷愁博笑何如何如¶
　　邀戴士瞻¶
僕旅食者數載矣解綬歸來誅溪討谷秋容隨地商籟¶
<pb:KR4e0178_WYG_018-5a>¶
滿聽邇者赤落堦楓翠餘徑篠轉増悼往不減悲秋聞¶
子琴學益精倘能攜訪一慰幽情乎僕雖非鍾期願洗¶
耳以遲也¶
　　與熊元性¶
客夏握手江干命酒言昔投壺散帙覺有餘情須㬰解¶
攜軒騎躑躅囘首不覺春芳再歇緒風重欵感佳辰之¶
弗遘念良覿之無縁辛楚不禁子復何如悵憶同時諸¶
彦僕既久隨落葉惟喬亦逐覆水鳴吾被指直夫下獄¶
<pb:KR4e0178_WYG_018-5b>¶
僅有存者落落數公嗟乎文章者忌之源也剛直者黜¶
之本也道不可貶節不可變終身棄斥所甘心焉豈效¶
阮籍窮途之哭賈生長沙之悲哉恃子知已敢布腹心¶
　以聞於人也¶
　　諸葛武鄉侯賛¶
隆中龍卧是無東漢營中星隕是無蜀漢天能夀公公¶
能夀漢本伊吕之儔胡管樂之願¶
　夢澤集巻十八¶
